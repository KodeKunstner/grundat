<hr />
<p>
Afleveringsopgave til Onsdag d. 11/11: 
Lav en webapplikation med login-system, samt brug af databaser.
</p>
<p>
Hvis I er i tidsnød, - aflevér så meget som I har kunne nå, samt dokumentér hvad I har nået og ikke har nået. 
</p>
<p>
Vælg i første omgang et emne for webapplikationen:
<ul>
    <li>Simpelt socialt netværk (ie. a la facebook, linkedin, orkut, myspace ... ) eksempelvis afgrænset til personprofiler samt relationer mellem personer</li>
    <li>Wiki (a la wikipedia, wiki.kommunikationogit.dk, ...) eksempelvis afgrænset til simple tekstdokumenter i en database, samt registrering af hvilken bruger der har redigeret den enkelte tekstfil og mulighed for at liste tekstfiler som en given bruger har redigeret</li>
    <li>Forum, Quiz-site, Blog-system, hotornot, microblogging(twitter), dating, citatdatabase med brugere, eller noget helt tredje - emnet er op til jer, så længe det opfylde grundideen for opgaven </li>
</ul>
Kriteriet/grundidéen er at det skal være en form for system hvor der er behov for login samt en underliggende database med nogle forskellige tabeller.
</p>

<p>
Når I har valgt hvilken type webapplikation I vil lave, er det næste at analysere og <em>afgrænse</em> problemstillingen. Hvad er det konkret opgaven går ud på, hvad skal den webapplikation I laver kunne.
Eksempelvis ved en social-netværks-applikation kan dette være at brugere skal kunne oprette profile med de-og-de persondata, samt at der skal holdes styr på relationer mellem brugerene - og at der derudover ikke skal implementeres andre ting.
Tag eventuelt udgangspunkt i use-cases, ie. hvordan skal applikationen bruges, og hvilke formularer programmet skal præsentere for brugeren. 
</p>

<p>
Efter analysen kommer selve designet af applikationen: Hvilke tabeller skal der være i databasen, med hvilke kolonner. Hvad er der af væsentlig funktionalitet i programmet og hvordan skal det opbygges. 
</p>

<p>
Hernæst kommer selve implementationen, ie. programkoden og dokumentationen af denne. Og til sidst afprøvning, med test af om programmet opfylder det, som I i analysen er kommet frem til at det bør kunne - dette giver også lejlighed til at reflektere over den løsning I har lavet.
</p>

<p>
Opsummeret på punktform: Lav en webapplikation (emne efter eget valg, se evt. forslag) der indeholder loginsystem og bruger database. Dokumenter de enkelte dele af udviklingen:
<ul>
    <li>Analyse</li>
    <li>Design</li>
    <li>Implementation</li>
    <li>Test/afprøvning</li>
</ul>
Skriv også en kort rapport over ovenstående ifbm. afleveringen. 
</p>

<p>
I er meget velkomne til at arbejde i grupper. 
Afleveringen er dog individuel, - så når I laver en fælles rapport/program, skal det i afleveringen fremgå at hvilke dele du som individ er hovedansvarlig for.
</p>
<hr />
